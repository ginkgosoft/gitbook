---
description: >-
  ปัจจุบันยังมีใครอ่านหรือซื้อหนังสือประเภทคู่มือต่างๆ มาอ่านกันบ้างครับ
  จากยุคก่อนๆ ที่หนังสือแนวนี้แพร่หลายอย่างมาก
  ตอนนี้ผมเป็นคนหนึ่งที่แทบจะไม่ได้ซื้อเลยยกเว้นเล่มที่อยากเก็บไว้จริงๆ
  เพราะอะไร?
---

# ใช้ GitBook ช่วยทำเอกสารให้อยู่ในรูปแบบอิเล็คทรอนิกส์ใช้งานแบบออนไลน์

<figure><img src="https://cdn.shortpixel.ai/client/to_webp,q_glossy,ret_img,w_1024,h_490/https://adamblog.co/wp-content/uploads/2019/10/git-book-01-1024x490.jpg" alt=""><figcaption><p>ที่มา <a href="https://www.gitbook.com/#KnowledgeBases">https://www.gitbook.com</a></p></figcaption></figure>

ส่วนตัวแล้วพบว่าหนังสือคู่มือต่างๆ ไม่ได้หายไปไหนเพียงแต่เปลี่ยนรูปแบบมาอยู่ในรูปแบบออนไลน์เท่านั้นเอง ซึ่งจะมีทั้งคู่มือการใช้โปรแกรมต่างๆ คู่มือการใช้งานอุปกรณ์ต่างๆ ฯลฯ ซึ่งช่วยให้เราค้นหาได้ง่าย และไม่จำเป็นต้องพกพาแบบเล่มไป และสามารถอัพเดทเป็นเวอร์ชั่นใหม่เสมอ วันนี้ก็เลยจะมานำเสนอบริการของ [GitBook](https://www.gitbook.com/#KnowledgeBases) ที่จะมาช่วยให้ทำเอกสารที่ยุ่งยากมากมาย ให้อยู่ในรูปแบบออนไลน์ได้ง่ายๆ เลยครับ

***

สำหรับใครที่อยากเขียนเอกสารต่างๆ ไม่ว่าจะเป็นหนังสือประเภทคู่มือ หนังสือประเภทงานวิจัยหรือแม้แต่หนังสือเป็นเล่มๆ ที่เน้นไปที่ความง่ายในการเขียน และสะดวกในการตรวจสอบ GitBook จะช่วยให้คุณจะเขียนจากที่ไหนก็ได้ เพราะสามารถเข้าถึงแบบออนไลน์ได้หมด และรองรับทุกระบบปฏิบัติการ การเริ่มต้นเขียนก็ง่ายมากๆ เพราะมี Template เอาไว้ให้ใช้งานและที่สำคัญรองรับภาษาไทยด้วยน่ะ

#### แล้วจะใช้ GitBook เขียนอะไร?

— ใช้เป็นสมุดโน๊ตส่วนตัวบันทึกเรื่องราวต่างๆ หรือจะเขียนเป็นบล็อกนำเสนอเรื่องราวต่างๆ ก็ได้น่ะ เครื่องมือที่ให้มาถือว่าครบถ้วนมากๆ ครับ มีทั้ง Code block, Math Equation และยังแนบไฟล์งานได้ด้วยน่ะ

<figure><img src="https://cdn.shortpixel.ai/client/to_webp,q_glossy,ret_img,w_1024,h_559/https://adamblog.co/wp-content/uploads/2019/10/git-book-02-1024x559.jpg" alt=""><figcaption><p>ที่มา <a href="https://www.gitbook.com/#KnowledgeBases">https://www.gitbook.com</a></p></figcaption></figure>

— ใช้เขียนเอกสารความรู้ คู่มือการทำงาน สำหรับใช้งานในทีมหรือทั้งบริษัทก็สะดวกดีครับ เพราะทั้งทีมจะเห็นเอกสารเดียวกันมีระบบ comment, review เอกสารให้ด้วย

<figure><img src="https://cdn.shortpixel.ai/client/to_webp,q_glossy,ret_img,w_1024,h_523/https://adamblog.co/wp-content/uploads/2019/10/git-book-03-1024x523.jpg" alt=""><figcaption><p>ที่มา <a href="https://www.gitbook.com/#KnowledgeBases">https://www.gitbook.com</a></p></figcaption></figure>

— ใช้เป็นเอกสารอ้างอิงของผลิตภัณฑ์ต่างๆ ของบริษัท หรือแค็ตตาล็อกสินค้าต่างๆ ซึ่งจะช่วยให้ลูกค้าเข้าถึงและสามารถอ้างอิงได้ โดยส่วนตัวผมยังไม่ค่อยเจอบริษัทที่มี แค็ตตาล็อกสินค้าที่เข้าไปแล้วอ่านง่ายๆ เลย มีแต่ให้ download เป็นไฟล์ให้มาอ่านอีกทีซึ่งจะชอบหายเวลาต้องใช้งานอ้างอิง และไม่อัพเดทเป็นปัจจุบัน

<figure><img src="https://cdn.shortpixel.ai/client/to_webp,q_glossy,ret_img,w_1024,h_549/https://adamblog.co/wp-content/uploads/2019/10/git-book-04-1024x549.jpg" alt=""><figcaption><p>ที่มา <a href="https://www.gitbook.com/#KnowledgeBases">https://www.gitbook.com</a></p></figcaption></figure>

***

#### มาลองเริ่มใช้งานกัน

— ทำการ Sign in กันก่อนใครมี Account ของ Google หรือ GitHub ก็สมัครได้ง่ายๆ ไม่ต้องกรอกข้อมูลใหม่

<figure><img src="https://cdn.shortpixel.ai/client/to_webp,q_glossy,ret_img,w_625,h_695/https://adamblog.co/wp-content/uploads/2019/10/git-book-05.jpg" alt=""><figcaption></figcaption></figure>

— ตั้งชื่อเอกสารตามหมวดหมู่ที่ต้องการได้เลย จะเลือกเป็นส่วนตัวหรือเผยแพร่ให้คนอื่นๆ ดูด้วยก็ได้ มีสีหลักให้เลือกใช้ด้วยพอใจแล้วก็จิ้ม Create

<figure><img src="https://cdn.shortpixel.ai/client/to_webp,q_glossy,ret_img,w_1024,h_486/https://adamblog.co/wp-content/uploads/2019/10/git-book-06-1024x486.jpg" alt=""><figcaption></figcaption></figure>

— หลังจากนั้นจะได้หน้าเอกสารเปล่ามาให้เลยจ้า จิ้มรูปดินสอด้านขวาล่างเพื่อเริ่มเขียนได้เลย

<figure><img src="https://cdn.shortpixel.ai/client/to_webp,q_glossy,ret_img,w_1024,h_487/https://adamblog.co/wp-content/uploads/2019/10/git-book-07-1024x487.jpg" alt=""><figcaption></figcaption></figure>

— มี Template ให้เลือกเป็นต้นแบบในการเขียนให้ใช้งานด้วย ใครชอบแบบไหน ลองจิ้ม ลองเล่นกันได้เลย

<figure><img src="https://cdn.shortpixel.ai/client/to_webp,q_glossy,ret_img,w_1024,h_486/https://adamblog.co/wp-content/uploads/2019/10/git-book-08-1024x486.jpg" alt=""><figcaption></figcaption></figure>

***

**สุดท้าย** สิ่งที่ GitBook เตรียมให้มาก็เน้นไปที่ความง่ายในการเขียนจริงๆ แถมยังดูสะอาดตา แถมอ่านง่ายอีกด้วย ก็น่าจะเป็นอีกหนึ่งตัวเลือกของบริษัทหรือทีมที่น่าจะนำไปใช้สร้างเอกสารต่างๆ สำหรับใช้งานภายในหรือนำเสนอให้ลูกค้าก็คงดีต่อใจของลูกค้าจริงๆ เหมาะกับยุคนี้ที่สื่อต่างๆ ไปอยู่ในโลกออนไลน์กันหมดแล้ว.
